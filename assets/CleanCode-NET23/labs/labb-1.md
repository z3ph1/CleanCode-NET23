# Labb 1 - Solid och TDD

Vårt företag har fått i uppdrag av en mindre kund att hjälpa dem med att rädda deras webbshop-projekt.

Kunden hade tidigare anlitat en utvecklare som påstod sig kunna bygga en webbshop med ett eget API och databas för att hantera kunder, produkter och ordrar. Efter en tid har det dock visat sig svårare att få önskad funktionalitet på plats. 

Kunden, som saknar expertis inom IT och mjukvara, har nu bett oss att färdigställa API:et och göra det mer hållbart för framtiden.

## Uppgift

Med hjälp av **TDD** ska du förbättra [API-et](https://github.com/z3ph1/WebShopSolution) och refaktorera det så att det följer **SOLID**-principerna för att möjliggöra vidareutveckling. Du ska även implementera **Repository Pattern** tillsammans med **Unit of Work** för en mer konsekvent och robust datahantering.

Utöver detta ska du implementera en ny huvudfunktionalitet med hjälp av ett **design pattern** som du väljer själv. Denna nya funktionalitet ska också utvecklas med TDD.

### Din uppgift är att:

- Refaktorera API:et för att uppnå SOLID-principerna.
- Implementera **Repository Pattern** och **Unit of Work**.
- Skriva enhetstester för all funktionalitet i API:et.
- Implementera ny huvudfunktionalitet med ett **design pattern** genom TDD.

## Krav

### Godkänt

- All utveckling ska ske med **TDD**.
- Enhetstester ska finnas för all funktionalitet.
- API:et ska följa **SOLID**-principerna så långt som möjligt.
- **Repository Pattern** och **Unit of Work** ska vara implementerat.
- Lösningen ska kunna byggas med .NET SDK och köras i Docker med .NET runtime.
- Koden ska kunna byggas och köras i Visual Studio 2022 utan fel.

### Väl Godkänt

- Implementera en ytterligare ny huvudfunktionalitet med hjälp av ett **designmönster** utöver det som nämns i kraven för Godkänt.
- Enhetstester ska finnas för all funktionalitet och inkludera flera olika testfall där det är relevant.

## Redovisning

Uppgiften är individuell och ska laddas upp som en zip-fil på ithsdistans under "Labb 1 - Solid och TDD". Inkludera även en **git-länk** i en README-fil. **OBS!** Koden måste laddas upp för att möjliggöra uppföljning.

## Inlämning före deadline

- Om inlämning sker efter deadline kommer en ny kompletteringsuppgift att ges. Meddela eventuellt behov av detta i god tid.
- Om inlämningen sker före deadline men är ofärdig, får man komplettera samma uppgift.

## Viktiga datum

- **Utdelningsdatum**: 2024-11-18
- **Deadline**: 2024-12-01
